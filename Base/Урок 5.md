---


---

<h1 id="створення-таблиць">Створення таблиць</h1>
<p><strong>Таблиці</strong> складають основу бази даних. Саме в них зберігають всі дані. Таблиці потрібно ретельно спланувати <em>до</em> наповнення їх даними. Насамперед потрібно спланувати структуру кожної таблиці. Ця структура обумовлена вмістом тих вихідних форм, запитів та звітів, які потрібно буде отримати при роботі з базою даних. У тому числі задати <em>тип даних</em>, тобто визначити вид і межі допустимих величин, об’єм пам’яті, призначений для збереження даних. При плануванні й описі баз даних використовують такі поняття.</p>
<p><em>Таблиця</em> — це об’єкт бази даних, який зберігає дані у певних комірках пам’яті і який (для наочності) можна подати (зобразити) традиційною прямокутною таблицею.</p>
<p><em>Запис</em> таблиці бази даних — аналог рядка традиційної таблиці — це сукупність комірок пам’яті для збереження даних щодо однієї сутності (особи, виду роботи, товару, тощо).</p>
<p><em>Поле</em> таблиці бази даних — аналог стовпчика традиційної таблиці — це сукупність комірок пам’яті для збереження даних одного типу. При плануванні таблиць необхідно уникати повторення полів у різних таблицях, крім випадку встановлення зв’язків між таблицями через ці поля.</p>
<p><em>Ключове поле</em> чи <em>первинний ключ</em> — поле, яке містить унікальні значення, що не повторюються в жодному із записів, і не є порожнім.</p>
<p><strong>Тип даних</strong>  визначається множиною значень, яких може набувати поле. При створенні таблиці у режимі дизайну (див. далі) тип даних задають елементом випадного списку з красномовними назвами.</p>
<p><img src="https://drive.google.com/uc?export=view&amp;id=1Y2Eaq7vAPM3h01y240gRAWsdwwmQzwz0" alt="enter image description here"><br>
<img src="https://drive.google.com/uc?export=view&amp;id=1rB21Acn2ZLqOEQhPn2P2PJsgOU9IFK9P" alt="enter image description here"><br>
<em>У кожне поле можна вводити лише ті дані, які відповідають заданому типу.</em>  Наприклад, неможливо заповнити текстом поле для числового типу даних.</p>
<p><em>Майстер підстановок</em>  — це інструмент для автоматизації введення даних у поле таким чином, щоб була можливість вибирати зі списку.</p>
<p><strong>Режими створення таблиць</strong>  у середовищі LibreOffice Base такі:</p>
<ul>
<li>у режимі дизайну;</li>
<li>з використанням помічника;</li>
<li>cтворенням нового представлення таблиці.</li>
</ul>
<p><strong>Довідка</strong>  (з матеріалу наступних уроків).</p>
<p><em>Запит</em>  — це формулювання користувачем своєї інформаційної потреби до деякої бази даних, найважливіший інструмент будь-якої системи управління базами даних (СУБД). Запит — це спеціальний об’єкт, призначений для вибірки даних з таблиць бази, а також для виконання обчислень та інших операцій з базовими таблицями, включаючи їхнє перетворення. На відміну від реальної таблиці, цей набір записів реально не існує в базі даних. У результаті запиту утворюють таблицю. Її інформація є актуальною, тобто відбиває останні зміни даних.</p>
<p><em>Представлення таблиці</em>  — це запит, який зберігають з базою даних. Для більшості операцій баз даних представлення можна використовувати так само, як і таблицю.<br>
<img src="https://drive.google.com/uc?export=view&amp;id=1Mn9YuXdmgF79xgO4aPWAoT5d8SYxzV8K" alt="enter image description here"></p>
<p><strong>Створення таблиці за допомогою помічника</strong></p>
<ol>
<li>
<p>У середовищі LibreOffice Base відкрити файл бази даних, у якій необхідно створити нову таблицю.</p>
</li>
<li>
<p>У лівій області вікна бази даних клацнути по значку  <em>Таблиці</em>.</p>
</li>
<li>
<p>Оберіть завдання  <em>Використовувати помічника для створення таблиці</em>  для виклику вікна діалогу  <em>Помічник таблиць</em>. Подальші дії (кроки 1–4) здійснити у межах цього вікна.</p>
<ul>
<li>
<p>Крок  <em>1. Вибрати поля</em>: вказати категорію таблиці, вибрати приклад таблиці, після чого вибрати поля для нової таблиці.<br>
<img src="https://drive.google.com/uc?export=view&amp;id=1049ZeYk6iC4jqm7rXW95L5NBKk_2j0zq" alt="enter image description here"></p>
</li>
<li>
<p>Крок <em>2. Встановити типи і формат</em>: зробити відповідний вибір.<br>
<img src="https://drive.google.com/uc?export=view&amp;id=1dvCJJ3lMWWy63NHgo06i5p_WDClR_ham" alt="enter image description here"></p>
</li>
<li>
<p>Крок <em>3. Вибрати первинний ключ</em>: задати поле таблиці, яке буде використано як первинний ключ.<br>
<img src="https://drive.google.com/uc?export=view&amp;id=1y1oCw39PQRtYrbGAApFHaewEB20QjFVH" alt="enter image description here"></p>
</li>
<li>
<p>Крок <em>4. Створити таблицю</em>: ввести назву таблиці та вибрати наступну дію після завершення роботи помічника.<br>
<img src="https://drive.google.com/uc?export=view&amp;id=1DuVlUtVnR_z15HYPmsVJo8ynjCLsKgvI" alt="enter image description here"><br>
Для завершення роботи майстра натиснути кнопку  <em>Завершити</em>. Відкриється вікно таблиці для введення даних.<br>
<img src="https://drive.google.com/uc?export=view&amp;id=1VrYevaCzuYLypgAJpRVSLmYhT3x5ZECZ" alt="enter image description here"><br>
Ввести в таблиці дані згідно з назвою поля й типом даних.<br>
<img src="https://drive.google.com/uc?export=view&amp;id=1E4v1VgFXHqW-fYLa3QGbg85XrBLHyI7U" alt="enter image description here"><br>
Для збереження змін у таблиці скористатися вказівкою меню <em>Файл / Зберегти поточний запис</em> і підтвердити збереження, натиснувши кнопку <em>Так</em> вікна діалогу.<br>
<img src="https://drive.google.com/uc?export=view&amp;id=1bGWy6Y8xtjHBWtkMD-sUaES5cjQRzxh6" alt="enter image description here"><br>
В області вікна бази даних <em>Таблиці</em> буде відображено створену таблицю.<br>
<img src="https://drive.google.com/uc?export=view&amp;id=1Ca-am9Qh1cF5o0sXhfHtjXMXObQtISq_" alt="enter image description here"></p>
</li>
</ul>
<p><strong>Створення нової таблиці у режимі дизайну</strong></p>
<ol>
<li>У середовищі LibreOffice Base відкрити файл бази даних, у якій необхідно створити нову таблицю.</li>
<li>У лівій області вікна бази даних клацнути по значку  _Таблиці.<br>
<img src="https://drive.google.com/uc?export=view&amp;id=1i7DQJ-s7sYJOdb4O2PBsR8-fxn3-9VjS" alt="enter image description here"></li>
<li>Вибрати <em>Створити таблицю в режимі дизайну</em> для відкриття вікна діалогу, у якому можна створювати нові таблиці або змінювати структуру наявних.<br>
<img src="https://drive.google.com/uc?export=view&amp;id=1saY0Hrte1sfEmZtZgipArrPyEawhRosv" alt="enter image description here"></li>
<li>У клітинках стовпчика  <em>Назва поля</em>  введіть назви полів.</li>
<li>У клітинках стовпчика  <em>Тип поля</em>, клацнувши в комірці, виберіть тип поля зі списку.<br>
<img src="https://drive.google.com/uc?export=view&amp;id=1YWXPoOCQ2ipQQR8IsaOTkse2nKEaGC3V" alt="enter image description here"></li>
<li>Для кожного поля можна ввести  <em>Властивості поля</em>  (залежно від типу бази даних деякі можливості введення можуть бути недоступні):</li>
</ol>
<ul>
<li><em>Обов’язковий</em>  — вказати, чи обов’язково поле непорожнє;</li>
<li><em>Довжина</em>  — вказати довжину поля (кількість цифр, символів);</li>
<li><em>Типове значення</em>  — вказати вміст як усталено для кожного нового запису;</li>
<li><em>Приклад формату</em>  — вибрати зі списку з варіантами вибору.</li>
</ul>
<p>Властивість  <em>Обов’язковий</em>  для первинного ключа змінюється на  <em>Автозначення</em>  — чи автоматично заповнюється відповідне поле.<br>
7. Повторіть дії для кожного запланованого поля. Назви полів (стовпчиків) мають бути різними. Натиснути кнопку  <em>Зберегти</em>. З’явиться вікно діалогу, у якому потрібно натиснути кнопку  <em>Так</em>.<br>
<img src="https://drive.google.com/uc?export=view&amp;id=1sleb-cWlJHUnQGPPGQ7sBav62Su8FUsO" alt="enter image description here"><br>
8. Якщо одразу не було вибрано ключове поле, окремим вікном користувач отримає попередження, що таблиця <em>Без первинного ключа</em>. Потрібно натиснути клавішу <em>Так</em> для створення такого первинного ключа, що матиме унікальну величину для кожного запису.<br>
<img src="https://drive.google.com/uc?export=view&amp;id=1AIut8cyMiZ3VY6yj6dXeLzL5q4ulfaos" alt="enter image description here"><br>
9. Скористатися вказівкою меню <em>Файл / Зберегти як</em> для надання назви таблиці та її збереження.<br>
<img src="https://drive.google.com/uc?export=view&amp;id=1xtPusDxNSc9aCuUDVQVrIwQ9n_yiy9IK" alt="enter image description here"><br>
10. В області вікна бази даних <em>Таблиці</em> буде відображено створену таблицю.<br>
<img src="https://drive.google.com/uc?export=view&amp;id=1jPl8ILEmgytS2twTiWGkOaDK8RkA_mCd" alt="enter image description here"></p>
</li>
</ol>
<p><strong>Створення нового представлення таблиці</strong></p>
<ol>
<li>У середовищі LibreOffice Base відкрити файл бази даних, у якій необхідно створити нову таблицю.</li>
<li>У лівій області вікна бази даних клацнути по значку  <em>Таблиці.</em></li>
<li>Вибрати  <em>Створити представлення таблиці</em>  для відкриття вікна діалогу, у якому можна створювати запити.<br>
<img src="https://drive.google.com/uc?export=view&amp;id=1UawvMFU7iOW7Svb06uOd2LWzJMCgLaTL" alt="enter image description here"><br>
Подальші кроки <em>Створення нового представлення таблиці</em> детально розглянемо при вивченні створення запитів.</li>
</ol>

