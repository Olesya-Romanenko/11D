---


---

<h1 id="поняття-бази-даних.-поняття-призначення-й-основні-функції-систем-управління-базами-даних">Поняття бази даних. Поняття, призначення й основні функції систем управління базами даних</h1>
<p><img src="https://programmerhumor.io/wp-content/uploads/2023/03/programmerhumor-io-programming-memes-4c904cb79516eb4.png" alt="enter image description here"></p>
<p><strong>Дані</strong> - це факти або інформація про якусь річ, людину, об’єкт чи групу об’єктів.</p>
<p>Термін <em><strong>database</strong> (база даних)</em> з’явився на початку 60-х років ХХ ст. на симпозіумах фірми System Development Corporation (США), хоча самими базами даних людство користувалось здавна. Широкого розповсюдження термін набув у 1970-ті роки з розвитком EOM.</p>
<blockquote>
<p><strong>База даних</strong> - це сховище даних різного типу про об’єкти та взаємозв’язки між ними певної предметної області, що зберігаються, оновлюються та опрацьовуються за встановленими правилами.</p>
</blockquote>
<p>Приклади баз даних (БД):</p>
<ul>
<li>укази Президента України;</li>
<li>дані про випускників школи;</li>
<li>відомості про наявність ліків у аптеці та їх ціни.</li>
</ul>
<blockquote>
<p><strong>Предметна область</strong> - сфера застосування конкретної БД.</p>
</blockquote>
<p>Наприклад:</p>
<ul>
<li>будівельна фірма;</li>
<li>школа;</li>
<li>Міністерство освіти і науки;</li>
<li>зоопарк;</li>
<li>аеропорт;</li>
<li>банк.</li>
</ul>
<blockquote>
<p><strong>Об’єкт предметної області</strong> - це те, про кого або про що зберігаються дані в БД.<br>
Якщо ПО є школа, то її об’єктами можуть бути: учні, вчителі, директор школи, кабінети, об’єктами аптек - завідувач, провізори, постачальники ліків.</p>
</blockquote>
<p><mark>Кожен об’єкт БД характеризується сукупністю властивостей (атрибутів).</mark><br>
Наприклад, об’єкт АВТОМОБІЛЬ може мати такі властивості:</p>
<ul>
<li>модель;</li>
<li>потужність двигуна;</li>
<li>максимальна швидкість;</li>
<li>вантажопідйомність.</li>
</ul>
<p>Далі об’єкти БД будемо позначати так: назва об’єкту великими літерами, а в круглих дужках - перелік його атрибутів через кому. Наприклад, ПОТЯГ (номер потягу, станція відправлення, час відправлення, кінцева станція, час прибуття на кінцеву станцію).<br>
За структурою даних БД поділяють на дві основні групи: документальні й фактографічні.<br>
<img src="https://prnt.sc/wXbAzAvUjTjS" alt="enter image description here"></p>
<p><img src="https://i.imgur.com/pP3TT1h.jpeg" alt="enter image description here"></p>
<p>Комп’ютеризовані бази даних лежать в основі величезної кількості процесів, котрі нас оточують у щоденному житті. Покупки в супермаркеті, отримання готівки у банкоматі, замовлення в Інтернет-магазині, користування мобільним зв’язком – передбачають звернення до певної бази даних. У таких базах можуть зберігатися дані про наші купівельні вподобання, статистика користування мережею, кредитна історія чи розклад перегляду телепередач.<br>
<img src="https://dystosvita.org.ua/pluginfile.php/892/mod_page/content/3/%D0%A1%D0%BB%D0%B0%D0%B9%D0%B42.PNG" alt=""></p>

