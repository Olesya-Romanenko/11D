---


---

<h1 id="створення-звязків-між-таблицями">Створення зв’язків між таблицями</h1>
<p>Працювати одночасно з даними різних таблиць можна лише тоді, коли ці таблиці мають між собою  <em>зв’язки</em>. Вони бувають таких трьох типів:</p>
<ul>
<li>один до одного;</li>
<li>один до багатьох;</li>
<li>багато до багатьох.</li>
</ul>
<p>Зв’язок  <em>один до багатьох</em>  означає, що одному запису таблиці відповідають не менше двох записів іншої таблиці. Сторону  <em>один</em>  у зв’язку  <em>один до багатьох</em>  називають  <em>головною</em>  таблицею. Сторона  <em>багато</em>  у цьому самому зв’язку називають  <em>зв’язаною</em>  таблицею. Кожному запису у  <em>зв’язаній</em>  таблиці відповідає один запис в  <em>головній</em>  таблиці.</p>
<p>Зв’язок  <em>один до одного</em>  означає, що кожному запису  <em>головної</em>  таблиці відповідає один запис у  <em>зв’язаній</em>  таблиці і навпаки.</p>
<p>Зв’язок  <em>багато до багатьох</em>  означає, що кожному запису однієї таблиці відповідає довільна кількість записів іншої таблиці і навпаки. Зв’язок  <em>багато до багатьох</em>  безпосередньо не реалізується в реляційних базах даних. У таких випадках не можна виділити  <em>головну</em>  і  <em>зв’язану</em>  таблиці. Тому створють  <em>додаткову</em>  таблицю, яка пов’язує дві перші.</p>
<h3 id="алгоритм-створення-звязків">Алгоритм створення зв’язків</h3>
<p><strong>Відкриття бази даних і розташування таблиць на робочому полі</strong><br>
Відкрийте базу даних <a href="http://www.kievoit.ippo.kubg.edu.ua/kievoit/2012/24/MyFirm.odb">MyFirm.odb</a>. Перейдіть на вкладку <em>Таблиці</em>.<br>
<img src="https://drive.google.com/uc?export=view&amp;id=16f31cOdzRQqVcJ_awXwi597qdaX2iPPC" alt="enter image description here"><br>
Попередньо створена база  <em>Моя фірма</em>  складається з таблиць:  <em>ДодатковіПовідомлення, Працівники, СтруктураФірми, Розташування, Зв’язок</em>. Скористайтеся вказівкою меню  <em>Засоби / Зв’язки.</em></p>
<p><img src="https://drive.google.com/uc?export=view&amp;id=1_epdNO186RywTyFXlJw71jYZYXsMEUVR" alt="enter image description here"></p>
<p>Отримаєте діалогове вікно  <em>Додати таблиці</em>.</p>
<p><img src="https://drive.google.com/uc?export=view&amp;id=1VeZIV6fby2xyjKi4u1OCd-NtVnKWMGup" alt="enter image description here"></p>
<p>У робочу область додайте необхідні таблиці для встановлення зв’язків між ними.</p>
<p>Виділіть у списку таблицю  <em>ДодатковіПовідомлення</em>  і натисніть кнопку  <em>Додати</em>. У вікні з’явиться таблиця у вигляді невеликого вікна. Заголовок вікна відповідає назві таблиці, вміст вікна — назвам полів таблиці  <em>ДодатковіПовідомлення</em>.</p>
<p><img src="https://drive.google.com/uc?export=view&amp;id=1jbce2D-lw6B1g7U5ff008lkpmJ7Ela2g" alt="enter image description here"></p>
<p>У робочу область додайте таблицю  <em>Працівники</em>. Виділіть у списку таблицю  <em>Працівники</em>  і натисніть кнопку  <em>Додати</em>. У вікні з’явиться таблиця  <em>Працівники</em>. Заголовок вікна відповідає назві таблиці, вміст вікна — назвам полів таблиці  <em>Працівники</em>.</p>
<p><img src="https://drive.google.com/uc?export=view&amp;id=1Xi5nhIxnAo-HXFbsHe412JRZIK0ntmRa" alt="enter image description here"></p>
<p>У робочу область додайте таблицю  <em>Розташування</em>. Виділіть у списку таблицю  <em>Розташування</em>  і натисніть кнопку  <em>Додати</em>. У вікні з’явиться таблиця  <em>Розташування</em>. Заголовок вікна відповідає назві таблиці, вміст вікна — назвам полів таблиці  <em>Розташування</em>.</p>
<p><img src="https://drive.google.com/uc?export=view&amp;id=13m7WAsOiAP7c4tSuugOWlQbQY_vTa16N" alt="enter image description here"></p>
<p>У робочу область додайте таблицю  <em>СтруктураФірми</em>. Виділіть у списку таблицю  <em>СтруктураФірми</em>  і натисніть кнопку  <em>Додати</em>. У вікні з’явиться таблиця  <em>СтруктураФірми</em>. Заголовок вікна відповідає назві таблиці, вміст вікна — назвам полів таблиці  <em>СтруктураФірми</em>.</p>
<p><img src="https://drive.google.com/uc?export=view&amp;id=1vYVywHfys2SsuYrGFSqk7-dKynvuy7ld" alt="enter image description here"></p>
<p>У робочу область додайте таблицю  <em>Зв’язок</em>. Виділіть у списку таблицю  <em>Зв’язки</em>  і натисніть кнопку  <em>Додати</em>. У вікні з’явиться таблиця  <em>Розташування</em>. Заголовок вікна відповідає назві таблиці, вміст вікна — назвам полів таблиці  <em>Зв’язок</em>.</p>
<p><img src="https://drive.google.com/uc?export=view&amp;id=1jnylmivKwvtJxVa48k8wIw5wH56LugBN" alt="enter image description here"></p>
<p>У діалоговому вікні  <em>Додати таблиці</em>  натисніть кнопку  <em>Закрити</em>.</p>
<p>Використовуючи загальні правила роботи з елементами графічного середовища, розташуйте таблиці на робочому полі та змініть їх розміри так, щоб були відтворені назви полів усіх таблиць.</p>
<p><img src="https://drive.google.com/uc?export=view&amp;id=1v_dPbKyk7vV2z93LVcK4knHzZwO-HWrw" alt="enter image description here"></p>
<p><strong>Створення зв’язку один до одного</strong><br>
Виділіть поле  <em>ID</em>  таблиці  <em>Працівники</em>. Утримуючи натиснутою ліву кнопку миші, рухайте курсор до поля з такою ж назвою в таблиці  <em>ДодатковіПовідомлення</em>. Коли курсор опиниться всередині другого вікна, відпустіть кнопку миші.</p>
<p><img src="https://drive.google.com/uc?export=view&amp;id=1YfIPemyMVf5TKJ0hDJyAyWXfyk8lHIRg" alt="enter image description here"></p>
<p>Створений зв’язок має вигляд лінії зі стрілкою і підписами 1  →  1. Цей зв’язок називають  <em>один-до-одного</em>: кожному запису в таблиці  <em>Працівники</em>  буде відповідати лише один пов’язаний з ним запис в таблиці  <em>ДодатковіПовідомлення</em>. Зверніть увагу на те, що кількість записів в таблиці  <em>Працівники</em>  і в таблиці  <em>ДодатковіПовідомлення</em>  однакова.</p>
<p><strong>Створення зв’язку один до багатьох</strong><br>
Виділіть поле  <em>ID</em>  в таблиці  <em>СтруктураФірми</em>. Утримуючи натиснутою ліву кнопку миші, рухайте курсор до поля з назвою  <em>КодВідділу</em>  таблиці  <em>Працівники</em>. Коли курсор опиниться всередині другого вікна, відпустіть кнопку миші.</p>
<p><img src="https://drive.google.com/uc?export=view&amp;id=1rOSwl5lN6DLloYW2Y76l1MOmKrM4bGvu" alt="enter image description here"><br>
Створений зв’язок має вигляд лінії зі стрілкою і підписами  <em>1  →  n</em>. Цей зв’язок називають  <em>один-до-багатьох</em>. Зверніть увагу на те, що при створенні таблиці (до виконання даної роботи) поле з назвою  <em>КодВідділу</em>  таблиці  <em>Працівники</em>  було створено шляхом додавання ключового поля  <em>КодВідділу</em>  таблиці  <em>СтруктураФірми</em>  до таблиці  <em>Працівники</em>. В даному випадку це означає, що в одному відділі може працювати багато працівників, але жоден працівник не може числитись одразу в кількох відділах.</p>
<p><strong>Створення зв’язку багато до багатьох</strong><br>
Виділіть поле  <em>ID</em>  таблиці  <em>Зв’язок</em>. Утримуючи натиснутою ліву кнопку миші, рухайте курсор до поля з назвою  <em>КодВідділу</em>  таблиці  <em>Розташування</em>. Коли курсор опиниться всередині другого вікна, відпустіть кнопку миші.</p>
<p><img src="https://drive.google.com/uc?export=view&amp;id=1EIDKfDBtPxgDD_8wMpYLAqMXbC6iiXcy" alt="enter image description here"></p>
<p>Створений зв’язок має вигляд лінії зі стрілкою і підписами 1  →  <em>n</em>. Виділіть поле  <em>ID</em>  в таблиці  <em>Зв’язок</em>. Утримуючи натиснутою ліву кнопку миші, рухайте курсор до поля з назвою  <em>КодВідділу</em>  таблиці  <em>Працівники</em>. Коли курсор опиниться всередині другого вікна, відпустіть кнопку миші.</p>
<p><img src="https://drive.google.com/uc?export=view&amp;id=13558jzlHgWcVGsZLh2zlwdeaAsPeRBYm" alt="enter image description here"></p>
<p>Створений зв’язок має вигляд лінії зі стрілкою і підписами 1  →  <em>n</em>. Зв’язок між таблицею  <em>Працівники</em>  і таблицею  <em>Розташування</em>  називають  <em>багато-до-багатьох</em>. В даному випадку це означає, що певний відділ може займати приміщення на різних поверхах, а на одному поверсі можуть розміщуватися одразу декілька відділів.</p>
<p><strong>Видалення зв’язку (довідка)</strong><br>
Для видалення зв’язку між таблицями неохідно на лінії зв’язку натиснути праву кнопку миші. У вікні, що відкрилося, вибрати вказівку  <em>Видалити</em>.</p>
<p><img src="https://drive.google.com/uc?export=view&amp;id=16t_d_dQDmudA7Ju54wttLbt12PLNPTYT" alt="enter image description here"></p>

