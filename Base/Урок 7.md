# Створення форм для введення даних у таблиці

**Форма**  —  _це спеціальний об'єкт бази даних, створений розробником і призначений для зручного введення даних до таблиці чи відображення даних._  У формах можна виводити дані з кількох зв'язаних таблиць. Можна також створювати форми, які забезпечують різне подання одних і тих самих даних. Такі різні види подання даних називають типами форм.

**Типи форм:**

-   **повноекранна**  (у стовпчик) —  _дані полів розташовано у стовпчик, а підписи — збоку._  Залежно від розташування підписів (у цьому офісі) автоформа має назву  _Стовпчик-підписи ліворуч_  або  _Стовпчик-підписи праворуч_»;
    
-   **стрічкова**  —  _дані полів розташовано в рядок, а блоки-підписи — згори._  Автоформа (в данному офісному пакеті) має відповідну назву:  _Блоки-підписи згори._  У цій формі кожний запис займає окремий рядок-стрічку. Такі форми дають можливість одночасно і зручно переглядати кілька записів. Для переміщення по списку записів, виведених на екран, використовують вертикальну смугу прокрутки, поле номера запису або кнопки переходу, розташовані в лівому нижньому куті форми.
    
-   **таблична**  (як аркуш даних) —  _поля розташовано у вигляді звичайної таблиці бази даних._  Як і попередній тип, дає можливість переглядати одночасно кілька записів. Різниця полягає в тому, що табличні подають лише вміст бази даних без растрових зображень, розмітки та ін.;
    
-   **головна**  (основна) —  _з якої відкривають інші форми_;
    
-   **підпорядкована**  —  _яку відкривають з головної форми_;
    
-   **вільна таблиця**  —  _таблиця, не обтяжена формою для заповнення_;
    
-   **діаграма**  —  _подає числові дані діаграмою._  (У LibreOffice Base 3.6.1 відсутня)
    

**Монопольна форма**  —  _форма, вікно якої є монопольним. Інакше кажучи, поки вікно діалогу цієї форми відкрите, неможливо активувати жодне інше з виведених на екран вікон СУБД._  
  
Використання форм для введення та редагування даних має ряд переваг в порівнянні з використанням таблиць. При перегляді даних в режимі таблиці часто важко побачити всі поля окремого запису. Крім цього, форми дозволяють вибрати зручне розташування даних полів і забезпечити перегляд графічних об'єктів, які зберігаються у полях OLE — об'єктів.  
  
**Елементи керування**  — графічні елементи (поле, кнопка тощо) — розташовано у формі або звіті для керування поданням даних.  
  
**Правила роботи з формами:**

-   _перед_  створенням форми необхідно створити таблицю та описати її за допомогою програми керування джерелом даних. Власне на цьому етапі користувач задає: назви полів, типи даних, властивості полів;
    
-   форми можна подати таблицею або у вигляді картки;
    
-   найпростіше створити форму за допомогою майстра форм, що дає можливість швидко підібрати потрібні поля для форм;
    
-   форму можна відкрити в режимі редагування або в режимі заповнення;
    
-   у режимі редагування можно змінити зовнішній вигляд форми. В цьому режимі зручно розмістити поля, намалювати на формі малюнок, вставити колонтитули й виноски тощо;
    
-   у режимі заповнення можно відшукати в базі потрібні записи та подати їх на екрані, додати нові записи до бази та вилучити зайві.

<!--stackedit_data:
eyJoaXN0b3J5IjpbMzc0NjE4Njg2XX0=
-->